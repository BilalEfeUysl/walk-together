Veritabanı Lab 2526 - Proje Duyurusu
Gruplarınıza atanan konu kapsamında aşağıdaki özellikleri dikkate alarak, arayüzü olan, veritabanına bağlantı sağlanan bir uygulama gerçeklemeniz istenmektedir. Kullanacağınız veritabanı PostgreSQL olmalıdır. Uygulamanız için platform kısıtı yoktur, istediğiniz dili ve geliştirme ortamını kullanabilirsiniz. Tabloların oluşturulması ve verilerin girilmesi işlemi size aittir.  Gerçekleştirilecek veritabanı sistemi ve uygulaması için istenenler şunlardır:

Oluşturacağınız veritabanı en az 4 tablo içermelidir. Her tabloda en az 10 kayıt bulunmalıdır.
Tablolarınızda primary key ve foreign key kısıtlarını kullanmalısınız.
En az bir tabloda silme kısıtı ve sayı kısıtı olmalıdır.
Arayüzden en az birer tane insert, update ve delete işlemi gerçekleştirilebilmelidir.
Arayüzden girilecek bir değere göre ekrana sonuçların listelendiği bir sorgu yazmalısınız.
Arayüzden çağrılan sorgulardan en az biri “view” olarak tanımlanmış olmalıdır.
Tasarladağınız veritabanının tablolarının en az birinde gerekli olduğunu düşündüğünüz bir sütun için index oluşturmalısınız. Arayüzden yaptığınız arama işlemi arka planda bu index üzerinden gerçekleşmeli.
En az bir adet “sequence” oluşturmalı ve arayüzden yapılacak insert sırasında ilgili sütundaki değerlerin otomatik olarak atanmasını sağlamalısınız.
Arayüzden çağrılan sorgulardan en az birinde union veya intersect veya except kullanmış olmalısınız.
Sorgularınızın en az biri aggregate fonksiyonlar içermeli, having ifadesi kullanılmalıdır.
Arayüzden girilen değerleri parametre olarak alıp ekrana sonuç döndüren 3 farklı SQL fonksiyonu tanımlamış olmalısınız. Bu fonksiyonların en az birinde “record” ve “cursor” tanımı-kullanımı olmalıdır. 
2 adet trigger tanımlamalı ve arayüzden girilecek değerlerle tetiklemelisiniz. Trigger’ın çalıştığına dair arayüze bilgilendirme mesajı döndürülmelidir.
Programınızda en az 2 farklı rolde ve yetkide kullanıcı profili olmalı: örn. admin, user.

Projenizle beraber bir de rapor yazmanız istenmektedir. Raporda bulunması gerekenler:
Tasarlanan veri tabanına ait ER diyagramı
Tablolarınızın ekran görüntüleri
Yukarıdaki maddelerin sağlandığını gösteren kod blokları. Örneğin, yukarıdaki 4.maddede geçen “Arayüzden en az birer tane insert, update ve delete işlemi gerçekleştirilebilmelidir” için;
     			INSERT INTO …..
UPDATE …...
			(yazdığınız sql kodları)

Proje tesliminde göndereceğiniz zip dosyasında bulunması gerekenler:
Proje kodları
.sql uzantılı veritabanı şema dosyanız (tablo oluşturma kodlarının bulunduğu dosya)
Proje raporunuz (pdf formatında)

Son Teslim Tarihi :  09.01.2026 Cuma 21:00’a kadar, ileride linki ilan edilecek forma yüklemelerinizi yapmanız istenecektir. Projelerinizi 10-11 Ocak’ta, gün içerisinde verilecek randevu saatinizde, 15 dk’lık süre içerisinde ZOOM üzerinden sunmanız beklenecektir. 

Projeden puan alınabilmesi için sunum yapılması şarttır. Puanlama kriterleri şöyledir:
Tasarım (ER Diyagramı) : 10 puan
Sorgular & Fonksiyonlar & Triggerlar : 65 puan
Arayüz tasarımı ve sistemin kullanılabilirliği : 25 puan
ÖNEMLİ! Sorgu ve fonksiyonların mantıklı işler yapması, kullanışlı olması ve birbirinden farklı senaryoları gerçeklemeleri puanlamayı etkileyecektir.

Projeden alacağınız puan, dersin genel notuna %10 etki edecektir. 


Proje konularına ait detaylar aşağıda genel hatlarıyla verilmiştir.
Belirtilen sistem özelliklerine ek olarak modüller yazmanız tercihinize bırakılmıştır. Projelerde dikkat edeceğimiz temel nokta, isterlere uygun şekilde tablolar, sorgular, fonksiyonlar vs. yazılmış olmasıdır. Kapsamı genişletip uygulamanıza farklı özellikler eklemeniz, fonksiyon ve trigger tasarlama noktasında size fayda sağlayacaktır. 

Topluluk Egzersiz ve Yürüyüş Rotası Oluşturma Sistemi (WalkTogether)
Kullanıcılar yürüyüş/koşu etkinlikleri oluşturabilir, diğerlerini davet edebilir.
Etkinlikler için özel rota oluşturma ve rota üzerinde durak belirlenebilir.
Rota geçmişi ve adım sayısına göre motivasyon puanı hesaplanır, rozet verilir.
